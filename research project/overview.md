# Overview planning

De planning kan worden opgedeeld in 2 scopes. Ten eerste is er de globale planning. Dit aspect is bedoeld om een algemeen overzicht te creëren van hoe het project is opgezet. Daarnaast bestaat de planning ook nog uit een wekelijkse planning, die wij op een soort scrum manier willen gaan uitvoeren. 

- (week 1-4) Opzet van het onderzoek
- (week 5-10) Orentatie en implementatie
- (week 10-15) Uitbreiding, verbeteren modellen
- (week 16-20) Afronding, Paper


**deadlines**


- (week 16) toets
- (week 17) inleveren portfolio en paper
- (week 20) groep assesment

**week indeling**


- maandag: 
1. (9:30) daily standup
2. (10:00) wekelijkse presentatie
3. (13:00) college
4. (15:00) sprintplanning
- dinsdag:
1. (9:30) daily standup
2. (10:00) gesprek Brian de Keijzer
3. (12:00) gesprek Gerda in 't Veld
4. (13:00) gesprek Antony Andrioli
5. (14:30) gesprek Ruud Vermeij
- woensdag:
1. (9:30) daily standup
2. (13:00) workshop
- donderdag:
1. (9:30) daily standup
- vrijdag:
1. (9:30) daily standup
2. (10:00) gesprek Tim Ottens
3. (13:00) gesprek Jeroen Vuurens
4. (15:00) retrospective


**Scrum**


Een scrum proces is onderverdeeld in een aantal elementen/activiteiten. Het is voor ons niet rendabel om scrum geheel op de regel te volgen, omdat het merendeel van het team geen ervaring heeft met scrum en we onszelf niet willen laten verdrinken in de details. Daarom houden wij de volgende activiteiten aan: 

- Sprint planning/backlog refinement 

- Daily stand-up 

- Sprint review/retrospective 

Deze activiteiten worden hieronder toegelicht. Daarnaast moet de voortgang binnen het scrum proces ook ergens worden bijgehouden, om een overzicht te creëren van wat er allemaal gedaan moet worden. Dit overzicht houden wij bij via een bord op Trello.   


**Sprint planning/backlog refinement**

De sprint planning gebeurt aan het begin van elke sprint (elke week) en is bedoeld om de backlog aan te vullen met taken. De taken, die we van plan zijn om voor de week te doen, dienen vervolgens in de kolom: “te doen” gezet te worden. Deze taken behoren dusdanig geconcretiseerd te worden, zodat elk teamlid begrijpt wat deze taken inhouden. Daarom dient elke taak (binnen het Trellobord) aan een aantal eisen te voldoen. Deze eisen zijn: 

- Elke taak heeft een beknopte titel. 

- Elke taak heeft een relevante beschrijving. 

- Elke taak heeft een doel, waarvan het belang beargumenteerd kan worden door elk groepslid. 

- Een taak mag niet afhankelijk zijn van een andere taak. 

- Elke taak mag maar door maximaal 2 mensen uitgevoerd worden (2 in het geval van pair programming/peer reviewing). 

Zodra er, tijdens de sprint, een of meerdere taken onduidelijk zijn, taken niet uitgevoerd kunnen worden of de planning in het algemeen niet blijkt te kloppen, kan er een sprint refinement (backlog refinement) afgekondigd worden. Hierbij komen wij bijeen om de planning voor een sprint en de bijbehorende taken te verfijnen. 

Verder zijn er ook nog een aantal aandachtspunten die wij als groep rekening in acht dienen te nemen, rondom de taken. Deze zijn: 

- Vergeet jezelf niet toe te kennen aan een taak, zodra je een taak oppakt. 

- Als een taak klaar is, vergeet de taak niet op “klaar” te zetten. 

- Probeer niet te veel taken tegelijk op te pakken. 

Als laatst, behoren de geplande taken (tijdens een sprint planning) aan te sluiten op de globale planning en de desbetreffende fase waar wij op dat moment in zitten. Een gezonde sprint bevat, in ons geval, ongeveer 20 tot 30 taken (dus ongeveer 3 á 4 taken per persoon). 


**Daily stand-up**

We beginnen elke dag (rond 09:30) met een daily stand-up. Hierbij vertelt iedereen, wat zij gisteren hebben gedaan, wat zij vandaag gaan doen en/of zij tegen problemen aan lopen. Het doel van een stand-up is om in kaart te brengen waar iedereen mee bezig is en/of er blokkades zijn die de uitvoering van een taak belemmerd. 


**Sprint review/retrospective**

De sprint review/retrospective, vind plaats aan het eind van een sprint (elke vrijdag). De sprint review/retrospective zijn normaal gesproken twee aparte activiteiten, maar wij hebben besloten om ze samen te voegen tot één activiteit. Tijdens deze review/retrospective bespreken wij dus eerst wat we deze week hebben opgeleverd (dit is het review aspect). Vervolgens houden we een retrospective. De retrospective houden wij in een tool genaamd: “Retro Metro”. Een retrospective omvat het invullen van kaartjes in verschillende categorieën. Er bestaan verschillende soorten templates voor deze categorieën, maar voor de consistentie maken wij gebruik van de 4 L’s (Liked/Learned/Lacked/Longed for). Zodra de sessie begint, krijgt iedereen eerst 15 minuten de tijd om kaartjes in te vullen in de gegeven categorieën. Zodra de 15 minuten over zijn weergeeft iedereen zijn kaartjes en gaan we een voor een de kaartjes af en bespreken deze. Na de sessie wordt het retrospective bord opgeslagen in CSV formaat. Vervolgens wordt het geüpload op Microsoft Teams. 






